________________________
__UNDERSIDE - MODELLER__

Siden er laget som en underside til hovedsiden 3dprint.no. Den inneholder litt generell informasjon 
om 3D-printere, samt informasjon om et lite utvalg på 6 forskjellige printere. Det finnes 
svært mange forskjellige modeller, men jeg ønsket å holde siden så enkel så mulig. Modellene
som ble med på siden ble derfor prioritert utifra noen spesifikke kriterier:
  
  - At de skulle være relativt forskjellig fra hverandre slik at brukeren kan få et bredt bilde
    av de forskjellige modelltypene som finnes
  - Samtidig var det et poeng at de ikke skulle være for dyre, da selve siden er en generell 
    informasjonsside for folk flest, og forhåpentligvis en bidragsyter til økt interesse rundt 
    3D-printing. Helst skal modellene derfor være noe folk kan ha råd til å kjøpe, slik at de
    lettere blir interessert.
  - Selve antallet på 6 passet også best med sidens design.
  
Siden er strukturert på følgende måte:
  - Øverst og nederst på siden er en header og en footer med logo, linker og litt generell info om
    siden, dette er felles for alle undersider. De punktene som kommer under utgjør hovedinnholdet
    på denne undersiden.
  - Først kommer en overskrift og et ikon som forteller brukeren hvor han/hun er kommet.
  - Deretter følger to korte tekstbolker stilt ved siden av hverandre med hver sin overskrift som 
    gir brukeren litt grunnleggende info om 3D-printere, hvordan de fungerer, teknologier og materialer. 
    Dette først og fremst for at de skal forstå bedre informasjonen som kommer nedenfor om selve modellene.
  - Denne oversikten består av 6 forskjellige 3Dprintere, 3 på hver linje med hvert sitt tilhørende bilde
    og tekst. Under hver tekst ligger en "Les mer" knapp. Når brukeren trykker på denne vises det mer 
    informasjon om den tilhørende modellen. Dette er for holde sidens design så enkel som mulig. Dersom
    brukeren trykker på knappen på nytt, vil teksten skjules igjen.
    
Angående bildebruk:
 - Har valgt å bruke bilder jeg har funnet rundt omkring på nettet, selv om jeg er usikker på opphavsrett/lisens
   (kan ikke se noe oppgitt på bildene). Har derfor lagt ved en synlig "byline" under bildene med link 
   til der jeg fant dem. Dette fordi det var svært vanskelig å finne bilder av modellene med Creative 
   Commons-lisenser ol. Alternativet hadde vært ingen bilder i det hele tatt av modellene og føler det ville 
   gått ganske hardt utover designet på siden.
   

________________________
____IMPLEMENTASJONER____

Undersiden "Modeller" er i hovedsak gjort opp av et HTML5 dokument, et CSS3 stilark, et 
Javascript, samt noe WAI-ARIA. I tillegg kommer naturligvis det som er felles for alle sidene.

HTML5

 - HTML-dokumentet er lagret som en php-fil, slik at det som er felles for alle undersidene skal
   kunne inkluderes. Denne beskrivelsen gjelder derfor kun det som er unikt for min side i filen 
   _modeller.inc.php_.
 - I selve HTMLen er det forsøkt å bruke så mange semantiske tagger som mulig, for å gjøre koden
   mest mulig oversiktlig og klar. Jeg har i tillegg brukt attributter som "id" og "class" på de aller
   fleste tagger for lettere å kunne referere til dem i f.eks CSS og JS.
 - Jeg valgte å strukturere det slik at alt innhold på siden, unntatt overskriften og ikonet, ligger
   i en egen <section> med id="models".
 - Deretter kommer det to infotekster, som ligger i hver sin <div> med class="infoTekst", slik at de 
   stilet likt. Disse har en liten tilhørende overskrift, og jeg valgte derfor <h3> taggen for disse. 
   Selve teksten ligger i en <p> tag.
 - Deretter  modelloversikten, med tilhørende overskrift i en <h2>. 
   Oversikten er strukturert slik at presentasjonen av hver enkelt printermodell ligger i et slags vindu,
   utgjort av en <div> med class="outer". Dette fordi at alle de totalt 6 vinduene skal ha mye felles CSS. 
   I tillegg har hver enkelt en unik id "first", "second" osv. fordi enkelte CSS-egenskaper er unike for hvert
   vindu. I tillegg til dette er det nøstet inn flere <div>er og andre tagger som utgjør vinduets innhold.
   
[  
    Nøstingen ser omtrent slik ut: 
    <div class="outer" id="[nr]">       ---> ytre div - inneholder alt, selve vinduet
    <div id="inner[nr]">                ---> indre div - inneholder overskrift og bilde av modell
    </div>                              ---> slutt på indre div
    <div> <div class="skjult" id="[modell]Text" hidden> </div> </div>    ---> Her ligger informasjonsteksten om hver
    <button>                            ---> "les mer" knapp                  modell.
    </div>                              ---> slutt på ytre div
                                                                                                                      ]

 - Angående informasjonsteksten om hver enkelt modell så ligger den i en <div> tag, og ikke i den mer
   semantiske <p> taggen. Dette er fordi den innprogrammerte "vis/skjul"-funksjonaliteten krever tekst 
   i to nøstede tagger, og nøstede <p> tagger vil ikke validere.
 - Det er også verdt å merke seg at mellom de to radene med modellvinduer ligger en "hjelpe" <div> med id
   ="between". Dette er fordi når brukeren utvider et av de øverste vinduene med mer tekst, så vil
   alle de tre nederste vinduene bevege seg "på linje" nedover.
 - Nederst i dokumentet ligger en ny "hjelpe"<div> med id="stop". Dette var for å stoppe flyten i dokumentet,
   jeg fikk det ikke til å fungere sikkkelig uten.
   


CSS3

 - Sidens CSS er utgjort av flere stilark som er felles for alle undersider. Denne beskrivelsen gjelder
   kun denne sidens unike stilark i filen _minstil1.css_, en CSS3-fil.
 - Hovedideen bak dette stilarket var i så stor grad det lot seg gjøre, kun å "styre" hvor de ulike elementene 
   skulle plasseres på siden og hvor mye plass de skulle ta. Dette fordi egenskaper som skritstørelse på 
   brødtekst/overskrifter, skriftfarge, bakgrunnsfarge, knappedesign osv. i hovedsak er definert i et felles 
   CSS-stilark. Med andre ord, egenskaper som "float", "margin", "padding" og "width".
 - Jeg vil si det viktigste innholdet i stilarket er nettopp "floaten". Det er dette som får de to infotekstene 
   på toppen av siden til å stå ved siden av hverandre, og tilsvarende for modeloversikten. Uten denne ville
   de ulike HTML-elementene kun stått i en kolonne nedover. 
 - Et alternativ til "float" kunne vært  "position", dette er ikke brukt i stilarket. Grunnen til det er at jeg
   ønsket et relativt enkelt og fleksibelt design på siden. Da er det lettere å få det til å passe inn i 
   hovedsidestrukturen, samtidig som man enklere kan forandre på ting som ikke passer. I mitt tilfelle var 
   "Float" var tilstrekkelig for den layouten jeg ønsket, og da så jeg på det som unødvendig å legge til noe mer.

Litt om designvalg:
   - Det er selve modellene som er det viktigste med siden, valgte derfor å plassere det som er av typisk
     "brødtekst" i små bolker med hver sin overskrift, for å gjøre det oversiktlig istedenfor å drukne
     leseren i tekst. Det er dermed også et poeng å ha egne bilder for modellene. Selv om dette gjør siden
     tregere å laste, mener jeg at de designmessige fordelene oppveier dette, da det blir mye lettere å fange
     leserens interesse. Av disse grunnene valgte jeg også å ha "Les mer"-knapper som skjuler/viser det meste 
     av teksten om modellene, for å ha bildene i sentrum.
 
 
JAVASCRIPT/JQUERY

 - Et javascript som inneholder en funksjon for 6 "les mer" knapper. Når man trykker på knappene
   vises det skjult tekst tilhørende den knappen det ble trykket på, i tillegg til at teksten på
   knappen forandres til "les mindre". Trykker man på knappen en gang til vil altså teksten bli
   skjult igjen. Det er også lagt til WAI-ARIA funksjonalitet, slik at skjermleseren før beskjed 
   om at knappen skjuler/viser en tekst. Dette gjøres ved at knappen har et attributt "aria-expanded = ",
   som veksler mellom verdiene "true" eller "false", avhengig av om den skjulte teksten vises eller 
   ikke.  
 - ?Easter egg? 
 
 
UNIVERSELL UTFORMING / WAI-ARIA

 - Brukt landemerket role="main" i <section> taggen som inneholder hovedinnholdet på siden for å markere
   at nettopp dette er hovedinnholdet. Også lagt til en aria-label="info/modeller" bare som en kort forklaring
   av hva som er på siden.
 - Brukt attributtet "aria-expanded" i Les mer/les mindre knappene. Dette vil fortelle skjermleseren om at
   det finnes noe som kan utvides/reduseres side brukeren ikke kan se dette, og skjermleseren gir beskjed om
   status expanded/collapsed.
 - Også brukt tabindex på knappene for brukere som kun bruker tastatur. Vært bevisst på alternative/informative
   bildetekster, samt en relativt stilren layout.

_______________________
________VERKTØY________

I løpet av prosjektet har jeg brukt følgende verktøy:
- NotePad ++
- TextPad  (All HTML, CSS og javascript er skrevet i disse to nevnte verktøyene )
- Nettleserne Firefox og Chrome (For testing av sidene)
- Github (Versjonshåndtering)

________________________________
___ARBEIDSPROSESS / TIDSLINJE___

1. Fase (22 - 30/10) 
-  Etter å ha diskutert i gruppa ble vi enige om sidens innhold og hva jeg spesifikt skulle lage, altså 
   en helt egen underside til hovedsiden om modeller av 3D-printere. Dette skulle lages mer eller mindre
   fra bunnen av. I starten hadde vi naturligvis ikke klart for oss nøyaktig hvordan siden skulle se ut
   og fungere. Dermed ble det tidlig en utfordring å begynne på min egen underside, da jeg ikke visste
   hvordan denne skulle passe inn i helheten. Det ble derfor et viktig poeng å ikke gjøre for mye på selve
   siden i begynnelsen, for å unngå og lage/implementere ting som senere måtte fjernes. Jeg begynte derfor 
   med å lage en helt grunnleggende html-struktur og CSS for siden, basert på prosjektskissene og hva vi
   hadde diskutert i gruppa. I tillegg til dette begynte jeg med ren faktainnsamling til selve innholdet
   på siden, ved å lese meg opp på ulike 3D-printere, samt å finne bilder jeg ønsket å bruke. Jeg bestemte
   meg likevel ganske tidlig for hvordan siden skulle se ut.

-  Vi ble også enige om i gruppa at jeg og Thomas skulle lage et easter egg, men vi fikk ikke begynt i denne fasen.

2. Fase (31/10 - 6/11)
-  Etterhvert som prosjektet skred fram fikk vi blant annet utformet et felles CSS-stilark som skulle gjelde
   for hele siden, noe som naturligvis gjorde arbeidet med min egen underside lettere. Jeg fikk jobbet jevnt, 
   og ble etterhvert så og si ferdig med den grunnleggende utformingen. Dette innebar først og fremst ferdig
   Html og CSS, samt at jeg fikk lagt inn bilder og tekst til innholdet. Jeg begynte også på et Javascript
   til siden, først og fremst for å programmere noen Les mer/Les mindre-knapper, og enkel WAI-ARIA-funksjonalitet.
   Foreløpig lå jeg godt i rute i forhold til milepælsplanen.

3. Fase (7/11 - 24/11)
-  En god del av tiden ble brukt på finjustering av siden, innhenting av mer fakta, og på å gjøre ferdig 
   javascriptet. I denne fasen fikk vi dessuten for første gang samlet alle sidene under et felles rammeverk
   og fikk se hvordan det hele fungerte sammen. Dette medførte naturligvis endel ekstra jobb siden alle 
   hadde lagt egne sider fra bunnen av. Jeg brukte derfor endel tid på å kalibrere siden min slik at den
   skulle passe inn i PHP-rammeverket. Rent bortsett fra det følte jeg at jeg var kommet greit i mål med
   arbeidet, og begynte derfor å se på endel WAI-ARIA-funksjonalitet som var et uttalt mål for oss i 
   forprosjektrapporten, og fikk lagt inn endel. 

-  Fikk gjort ferdig Easter Egg med Thomas og begynte også på rapportskriving. Angående rapportskriving
   innså jeg at jeg kunne ha vært flinkere til å dokumentere arbeidet gjennom prosjektet, men det ble 
   ikke noe stort problem.




______________________________________
___OPPSUMMERING / HVA HAR JEG LÆRT?___




______________________________________
________________KILDER________________

Webprosjektrepositoriet på Github: https://github.com/hioa-cs/webprosjekt
   - Tidl. forelesninger om JS og jQuery
   - Notat om kopibeskyttelse

3DPrint.no: http://www.3dprint.no/index.php?option=com_virtuemart&view=category&virtuemart_category_id=3
   - Informasjon om forskjellige modeller

Medialt.no: http://medialt.no/eksempelsamling/index.html
   - Informasjon om universell utforming

WAI-ARIA-Guiden: http://php.medialt.no/studentprosjekt1/index.php
   - Et tidl. studentprosjekt. informasjon om WAI-ARIA.
  
Hardware.no: http://www.hardware.no/artikler/guide-slik-velger-du-riktig-3d-skriver/136356
   - En artkkel om 3D-printere og detaljert informasjon om enkelte modeller, samt ulike printerteknologier.
  
Wikipedia.org: http://en.wikipedia.org/wiki/3D_printing
   - Engelsk og norsk artikkel om 3D-printing.
  
RepRap.org: http://reprap.org/wiki/RepRap
   - Informasjon om RepRap-prosjektet
   
W3Schools: http://www.w3schools.com/
   - Guider for CSS, HTML, Javascript og jQuery.

Stackoverflow: http://stackoverflow.com/
   - Spørsmål/svarside om alt mulig innenfor programmering
  
(I tilleg har alle bilder på siden tilhørende linker der jeg fant dem)
